---
title: ",,Egyáltalán mit kezdjünk a költészettel a harmadik évezredben?”"
date: 2019-10-22 15:37:00 +02:00
author: Kovács Brigitta
image: "/uploads/poetry-600w-339411857.webp"
---

Ez a kérdés számomra, egy közönséges diák számára is sértő. Akkor mit szólna Vergilius, vagy Defoe, vagy Ady? 

A kultúrának mindig jelen kell lennie az emberek életében, mert „nem csak gyönyörködtet, de tanít is”-mondta ezt egyszer Horatius. Ha a költészet kiveszne a kultúrából, a kultúra pedig idővel kiveszne a világból, akkor az a világ üres lenne. Hisz’ honnan ered a költészet? Az emberektől, akik merték felvállalni eszméiket, majd beírták a történelembe azon ékes szólásaikat, melyek felnyitották a többiek szemét, és talán az egész életét megváltoztatták.

Ilyen nekem Francois Villon, aki egy valódi lázadó szellemiség volt, aki kocsmázott, s egyszer még egy szobrot is ellopott a ’’kagylósokkal’’, majd testamentumokat írt. Mikor először hallottam róla, ezt kérdeztem magamban: Ki ez a csávó? Idővel megtanultam róla, hogy egy bizonyos ambivalenciát képviselt, illetve képvisel, miszerint lehet az ember börtöntöltelék is és vallásos ember is… Mert szabad vagy, mert te döntesz.

> > ![Francois_Villon.jpg](/uploads/Francois_Villon.jpg)(https://dynamic0de.github.io//kredenc///uploads/let%C3%B6lt%C3%A9s.jpg)

Kérdem: Ha nem a tudósok, költők, feltalálók tanítanak minket meg, akkor ki fog? Ha teszem fel, a harmadik évezredre, vagy holnapra kivonják az oktatásból azon személyeket, mint például Arkhimédész, Einstein, Berzsenyi… akkor marad az utókornak, a majdani gyermekeinknek a sok semmilyen, üres ’szólás-mondás’ valódi költemények helyett, és marad az, amit a tanáraink eleve tudtak, s majd nekünk is megtanítják egyszer? És ha nekik sem tanították volna meg e személyek nézeteit? 

Látod kedves, visszafelé elemezve is kiderítheted, mi lesz majd… majd ha végleg kihal a kultúra.


„Álszentek voltunk mindahányan
s az évek szálltak, mint a percek,
véred kiontott harmatával
irgalmazz nékünk, Jézus Herceg!”
„Az élet hiábavalóság, ostoba tánc.” – De mégsem várjuk a halált, nem akarunk meghalni, szeretjük az életet.
