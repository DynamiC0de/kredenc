---
title: VÖRÖS VILÁG
date: 2020-01-27 13:57:00 +01:00
categories:
- vers
author: Szekeres Bella
image: "/uploads/chain-3481377_960_720.webp"
---


Vörös ruhát húz magára a világ, 
Sír a nép, imákat kántál. 


Hulla domb az utca sarkán, lángra kap, 
Özvegyasszony halott testre ráborulna. 


Férjét temeti, fiát keresteti, 
Csak egy cédulát szolgáltatnak neki. 


A vér már ráalvadt a maradék vasra, 
Gyönge lánc körbe-körbe szalad. 


Két kereszt alatt egy élet, 
Mert a fiatal tömegsírban szenved. 


Majd vezekel a pokolban, vér tapad kezéhez, 
Lelke nem menekül, örökre ott lesz. 


Ha egy kis fény megadatna, 
A sötét talán visszahúzódna. 


De karmait belevájja a világba, 
S gyenge bőrét lerántja.



