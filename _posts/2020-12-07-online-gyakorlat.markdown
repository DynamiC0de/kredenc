---
title: Online gyakorlat
date: 2020-12-07 09:44:00 +01:00
categories:
- kreatív gyakorlatok
- vers
tags:
- Picasso
- festmény
- befogadó
- művészet
author: 'Szekeres Bella, Végvári Zsófia '
image: "/uploads/Picasso.jpg"
---

`Egy online foglalkozásunkon a befogadó szerepéről beszélgettünk. Picasso Guernica című festménye két újságírónkat is megihlette. Az ihletből két vers született, íme: `


# Szekeres Bella 


## Összeroppant a világ...


Összeroppant a világ,

A saját súlya alatt,

Fuldoklik, vért köp,

Oszlásnak indult.



Rothadó levegő terjeng,

Pusztulásra ítéltetett,

Segítségért kiált,

De nem lel fülekre.



Keresi a menedéket,

Nincs többé védelem,

Mindenhonnan lesnek rád,

A gyilkos szemek.



# Végvári Zsófia


## Éjszaka


Meghalt a város, 

nem mozdul hát semmi. 

A cipőnk sáros, 

nem hagynak pihenni. 

Rojtos felhőkön

kisgyerek pipázik,

Anyja tetőkön

neki kiáltozik. 

Szomorú szeme

bőröndöt cipelő, 

Megnyúzott keze

alvásért könyörgő. 

A fiú lenéz,

de lezuhan fentről.

A nő szíve nehéz,

s már kong a csendtől.
