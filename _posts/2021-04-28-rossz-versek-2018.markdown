---
title: Rossz versek (2018)
date: 2021-04-28 09:10:00 +02:00
categories:
- filmkritika
tags:
- vígjáték
author: Végvári Zsófia
image: "/uploads/rosszversek_werk.jpg"
---

Ki mondta, hogy manapság nem készülnek jó magyar filmek? Ha érdekelnek a kevésbé ismert alkotások, ajánlom figyelmedbe Reisz Gábor „Rossz versek” című munkáját, nem fogsz csalódni.  120 helyen forgatták, és a rendező nem csak a székben foglal helyet, hanem a vásznon is viszont láthatjuk főszereplőként és még forgatókönyvíróként is! Nem utolsó sorban a zenéje mellett sem hunyhatunk szemet, Csorba Lóránt igazán kitett magáért, az egyik személyes kedvencemmé vált a VAN filmzenekar. # 

Na de, miről is szól a film? A 33 éves Merthner Tamással szakít barátnője, ám nem is akárhol: Párizsban törik össze hősünk szívét. Tamás ekkor feltesz magának egy kérdést, mégpedig azt, hogy a szerelem tényleg csak akkor létezik-e, ha már kifolyt a markunkból? Az álmaink megvalósulhatnak? 

Ez alatt az idő alatt még 3 féle Tamással ismerkedhetünk meg, visszautazunk az időben a férfi  gyerekkorában, miközben a választ kutatja. Megéljük az iskolai énekkar csodáit, a vízilabda edzések fáradalmait  és még egy házibulin is részt veszünk a film során. Az útkeresés folyamatát is megtapsztalhatjuk, azt, ahogy eltérő korosztályok  küzdenek ezzel a feladattal.

 A film telis tele van humorral, de egyben mégis komoly képet vetít felénk, láthatjuk többek között azt is, hogy harminc év alatt mennyi minden megváltozott Magyarországon, de Tamás sem már a régi. Szerelmek jönnek és mennek, s velük tartanak a fiatalkori hobbik is, míg végül Tomi egy reklámcégnél találja magát, egy olyan munkahelyen, amit nem is szeret. Monotonitás, családi balhék, még több visszatekerés. 

Ez a filmvígjáték  ugyan nem ad választ a kérdéseinkre, amik megfogalmazódtak bennünk a nézése közben, de esetleg adhatott egy kis löketet, hogy tovább kutassunk. Nekem nagyon tetszett, remélem ti is örömeteket lelitek majd benne!
