---
title: Bemutatkozik a TermészetesN
date: 2021-03-11 14:02:00 +01:00
categories:
- bemutató
tags:
- természet
- klub
image: "/uploads/159760565_473337033793244_1173295698372337954_n.png"
---

Köszöntelek kedves Olvasó!


Kelemen Sándor vagyok, a Pécsi Hajnóczy József Kollégium tanára.

Örömmel és köszönettel vettük a bemutatkozás lehetőségét a nagy múltú kollégiumi újság a Kredenc hasábjain.
A 2020-21-es tanév szeptemberében indítottam útjára a TermészetesN nevű foglalkozásaimat. A kollégiumi hivatalos megnevezés szerint szakkör, de szándékosan és következetesen klubnak írom és mondom.


Klub, mert kötetlen, mert online, mert mi magunk alakítjuk kedvünk szerint a soron következő foglalkozás tartalmát. Alapvetően online módon szerveződő és működő klubnak indultunk, de nagyon hamar kiderült, a személyes találkozás egészen más – színesebb, jobb, izgalmasabb.

Ízelítő a tervezett témáinkból:
- Mi, a Föld és az Univerzum?
- Érzékelésünk és tudásunk határai.
- Az ember a legfejlettebb biológiai lény?
- Birodalmak bűvöletében (hang, érzékelés, erő, mozgás, szagok és ízek)
- Mindennapi természettudomány
- Magyar hírességek a természettudományokban
- Játsszunk együtt – társasjátékokkal lazítva
A tanév elején közösen kiválasztott témáinkról lehet online videókat és gondolatokat megosztani, de élményeket, pillanatnyi gondolatokat nem!
Beszélgetni lehet online, de vitázni, érvelni bizonyosan nem!
Játszani lehet online, de a közös játék személyességét és örömét teljesen bizonyosan nem pótolhatja az online világ!


November közepétől a járványügyi helyzet és a hozzá kapcsolódó szabályok gyökeres változtatásokra kényszerítettek minket is. Egy személyes és közvetlen élményeken alapuló klubot, ami a természet megszerettetését tűzte ki célul az online világba kényszerítettek.

A tartalmát nem kellett jelentősen változtatni, hiszen rengeteg információt találunk a felsorolt témákhoz a számítástechnika segítségével is.
A módszereket teljesen módosítanunk kellett. Létrejött az élményalapú elektronikus tapasztalás, ami az értelem és a pedagógia számára is újdonság.
A célját tekintve a természet újra felfedezése és megszerettetése a monitor üvegén keresztül történik, ami az értelem és a pedagógia számára lehetetlenség!
A lényegétől fosztották meg!


Nem adunk fel semmit, tesszük a dolgunkat és megyünk előre.
Alkalmazkodunk a foglalkozásainkkal, alkalmazkodunk a témáinkkal. Hetek, hónapok óta a virtuális térben találkozunk, filmeket nézünk, üzengetünk. A témáinkat is ennek megfelelően módosítottuk:
- Érdekességek a látásról
- Érdekességek a hallásról
- A Világűr rejtélyei
- A Föld bolygó rejtélyei
- Érdekes tárgyak, megmagyarázhatatlan összefüggések
- Leonardo da Vinci
- Kihalt állatok
- Új sziget születik – természetföldrajzi érdekességek
- Különleges állatok, különleges viselkedések
- Föld vs. ember – katasztrófák és ami mögöttük van
- Sosemvolt lények a történelemben
- Természetes étkezés
- Házi trükkök – otthoni fizika



Remélhetőleg a nem túl távoli jövőben ismét találkozhatunk egymással.
Addig is vigyázzatok magatokra, családjaitokra, közösségeitekre!

Kelemen Sándor és a TermészetesN Klub