---
title: 'Horváth Éva: Kis szobám'
date: 2019-02-12 21:34:00 +01:00
categories:
- tárca
image: "/uploads/1180w-600h_a-to-z-the-chronicles-of-narnia-1f7377.jpg"
author: Horváth Éva
---

A frissen bútorozás alatt álló szobámban ültem épp, dolgom végeztén szombat délután. A lejátszási lista váratlanul egy olyan dalra ugrott, ami szorosan köthető volt hozzád. - Mint szinte minden dal az elmúlt időszakból. - "Te Majd Kézenfogsz". Na igen, milyen kicsin múlott csak, hogy örökre az én tisztem legyen ez. És milyen ambivalens elesve lenni, e nemes címtől.

 
Hirtelen körülnéztem a felújításnak áldozatul eső szobámon. A falakon új réteg festék, új ágy, új gardrób. Az új dolgok tökéletes harmóniában vannak egymással és a régről megtartott szőnyeggel, függönnyel és színnel egyaránt. 


De a sarokban óhatatalanul ott magasodik még, ki tudja meddig, az az oda nem illő, ócska, régi, szétdőlt ruhásszekrény, melyre azért időnként mégis megnyugtató ránézni a ráragasztgatott emlékek és képek sűrűjén elmélázva egy egy lopott pillanatra.

https://www.youtube.com/watch?v=XvOqUewg1rU


