---
title: Valaki segítsen!
date: 2019-02-19 20:17:00 +01:00
categories:
- vers
tags:
- magány
author: Szekeres Bella
image: "/uploads/Bella.jpg"
---

Elvesztem az elmémben,

Nem találok ki a labirintusból,

A helyes utat eltévesztettem.

Valaki segítsen!



Felkiáltottam, 

De nem hallotta senki,

A szavaim elhaltak.


Valaki segítsen!



Nem tudok felállni,

A lábaim eltörtek,

És csak elsétálnak mellettem.

Valaki segítsen!



Mintha vakok lennének,

Nem vesznek észre,

Csak én látom őket.

Valaki segítsen!




Egyedül vagyok,

Lassan felemészt a magány,

Kérlek karolj fel.

Valaki segítsen!
