---
title: FAUN
date: 2020-11-18 09:28:00 +01:00
categories:
- vers
tags:
- faun
author: Szekeres Bella
image: "/uploads/faun-f8c737.jpg"
---

Láttál már faunt?
Szerencsés…
Elkapott, s elcsábított volna.
Kacagásod egyszer csak
Sikollyá vált volna.
Hosszú kínhalál
Várt volna rád,
Míg Ő kiéli magát,
S élvezi haláltusád.


Patája kopogása
Visszhangot ver.
Bundájának illata
Édesen terjeng.
Vérszagú mindene,
Mellkasáról friss
Testnedv csepeg.
Éles karmaival 
Mély sebet ejt.


Láttál már faunt?
Szerencsétlen…
A karjaiban tart,
neked véged.
Látom,
Az arcod eltorzul.
Menekülnél,
De már nem tudsz,
S elcsuklik a hangod. 
